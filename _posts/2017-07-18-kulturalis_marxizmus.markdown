---
layout: post
comments: false
title:  "Felforgatók, utópisták és a kulturális marxizmus"
excerpt: "„Az őrültség nem más, mint ugyanazt tenni újra és újra, és várni, hogy az eredmény más legyen.”"
date:   2017-07-18 01:26
tags: "ideologia"
categories: politika
---


<blockquote>Az őrültség nem más, mint ugyanazt tenni újra és újra, és várni, hogy az eredmény más legyen.
(Részlet a Narcotics Anonymous közösség egy 1981-es kiadványából)
</blockquote>


Az esszé első fele egy átvett cikk, amin csak kiemeléseket tettem. «A konzervatív Scruton és a felforgatók» címen jelent meg a [Metazin](http://www.metazin.hu/index.php/item/3242-a-konzervativ-scruton-es-a-felforgatok)on.

A recenzens (kritikus) védelmébe veszi az amerikai liberálisokat a brit konzervatív filozófus ellenében, aki egy kalap alá veszi őket a marxistákkal. [Scruton](https://en.wikipedia.org/wiki/Roger_Scruton) legújabb könyve a második világháború utáni szocialista-kommunista gondolkodók szemére veti, hogy szétzilálnák mindazt, ami élhetővé teszi a társadalmakat.

„Ma már nem igaz, hogy a progresszív irányzatok le akarnák bontani a társadalom alapintézményeit” – szegezi szembe a New York Review of Booksban Roger Scruton filozófus érveivel Samuel Freeman, a Pennsylvaniai Egyetem filozófiatanára.

Scruton könyve, amely a bírálat tárgyát képezi, a «Bolondok, csalók, gyújtogatók» címet viseli, és a szerzőnek az **új baloldal** gondolkodóiról szóló írásait gyűjti egybe. Első változata harminc éve jelent meg, és mint maga Scruton írja, a kiadónak vissza kellett vonnia, annyira nagy volt a felzúdulás a brit egyetemeken domináns szerepet betöltő újbaloldali értelmiség körében. Azóta újabb tanulmányokkal bővítette ki a kötetet, s így a régi baloldali, félig-meddig kommunista gondolkodók közül Sartre és Lukács György, Hobsbawm és Habermas mellett most már Slavoj Žižekről is szó van benne. Új baloldalnak **a hatvanas években azt az irányzatot nevezték, amely nem szakított a marxizmussal, sőt a leninizmussal sem szükségképpen, de nem a szovjet kommunizmus propagátora volt.** Scruton ezt a változást alapjában mellékesnek tartja, nála ugyanis az a lényeg, hogy **ezek a szerzők a társadalmi igazságosság ideálja nevében felszámolnák azokat az intézményeket, amelyek továbbviszik a társadalom örökségét.** Scruton azt az egyet még nem találta meg írásaikban, hogy miként is fog megvalósulni a teljes egyenlőség, amelynek nevében a felforgatást szükségesnek tartják, ezért elméleteiket a hit fogalomkörébe utalja. Sőt, már elvben is megállapítja, hogy törekvésük **csak a szabadság korlátozása árán** valósulhatna meg, mivel az emberek, ha szabadságban tevékenykedhetnek, **egyenlőtlen viszonyokat** hoznak létre. A kétkezi dolgozók azonban, akiknek nevében a kommunisták a hagyományos erkölcs és intézményrendszer eltávolítását hirdették, **sokkal szervesebben kötődtek** nemzetükhöz, mint osztályukhoz, ezért a nagy változásnak semmi esélye sem volt. A kommunisták ekkor **az egyetemeket és a kulturális életet** kezdték elfoglalni, és Scruton szerint meg is nyerték az elmúlt évtizedek kultúrharcát. **A baloldali értelmiség** – írja Scruton – **az elmúlt évtizedekben módszeresen rombolta a hagyományos intézményekbe, a családba, az iskolába, a jogba, a nemzetbe vetett bizalmat, pedig a nyugati civilizációt ezek örökítették ránk.** Freeman szerint a brit filozófus a régieket, Sartre-ot és Foucault-t még mindennek ellenére is tisztelettel elemzi, az újabbak munkásságát viszont, Althussertől Žižekig „nonszensz-gépezetnek” minősíti.


<img src="{{ site.url }}/assets/left/sztalin.jpg" class="small" alt="Rózsák Sztálinnak (1949)"/>
<figcaption>1. kép: Boris Vladimirski - <a href="http://d2jv9003bew7ag.cloudfront.net/uploads/Boris-Vladimirski-Roses-for-Stalin-detail-865x577.jpg">Rózsák Sztálinnak (1949)</a></figcaption>


Freeman tagadja, hogy a radikális marxisták a szociális igazságosságot szorgalmaznák, de nem írja le, hol van a hiba Scruton gondolatmenetében. A brit konzervatív filozófus ugyanis úgy ismerteti a szocialista gondolat kiindulópontját, ahogyan kétszáz éve ismerjük: **a javak egyenlőtlenül, tehát igazságtalanul oszlanak meg.**  Ennél alaposabb kifogásnak látszik, hogy a hagyomány, a jogszokás, amely Scruton konzervativizmusa szerint a törvényalkotás alapja kell, hogy legyen, nyilvánvaló igazságtalanságokkal terhes. Például a rabszolga-kereskedelmet is szentesítette.

Freeman legfőbb kifogása az, hogy a mérsékelt amerikai liberális gondolkodókat nem tartja helyesnek ide citálni. Galbraith vagy Dworkin ugyanis hívei voltak a piacgazdaságnak és a jogállamnak, és csupán abban különböznek Scrutontól, hogy a jövedelmi különbségek enyhítését szorgalmazták. Az újraelosztás liberális híveit éppen annyira alaptalan szigorú, marxista egyenlősítéssel vádolni, mint a konzervatívokat minden változás elutasításával. Ráadásul a legkeményebb libertáriusok, mint Milton Friedman is pártolták valamiféle szociális háló kiépítését. Maga Scruton is. Freeman elismeri, hogy az amerikai baloldali liberalizmusnak van radikális ága, és a politikai korrektség kultuszának veszélyeit sem tagadja, de a legutóbbi idők egyetemi ellentéteiben nemcsak ezt látja megjelenni, hanem a toleráns liberálisok véleményét is, akiknek szent a szólásszabadság. A recenzens elismeri, hogy az egyéni szabadság nem elegendő – közösségi erényekre is szükség van a nyugati kultúrát megalapozó értékek és intézmények védelme érdekében. De hiányolja, hogy Scruton nem talál univerzális biztosítékot „a társadalom minden tagjának tényleges szabadságára, valódi esélyegyenlőségére és gazdasági jólétére”, vagyis nem dolgoz ki olyan normatív elméletet, amely a helyi hagyományoktól függetlenül mindenütt szavatolná ezeknek az alapvető értékeknek az érvényesülését. Nem csoda, hogy nem talál, mert a konzervatív gondolkodó szerint ilyen garancia nincs. Éppen arról szól a könyve, hogy **aki absztrakt elvek alapján a lehetetlent hirdeti, az veszélybe sodorja a konkrét szabadságot, céljait viszont nem fogja elérni.**


## A marxizmus és a kulturális marxizmus

A sorozat [első részében](https://salsaboy990.github.io/politika/2017/07/13/tudomanyosseta.html) már nagy vonalakban felvázoltam a konzervativizmus mibenlétét, és erős kritikával illettem a „Séta a Tudományért” mozgalmat, ami a nevével ellentétben sokkal inkább a társadalmi igazságosságról szólt. A tudományban nincs helye a politikai aktivizmusnak. Itt áttértek a „kulturális marxizmussal” kapcsolatos eszmefuttatásomra.


<img src="{{ site.url }}/assets/left/a_mezon.jpg" class="small" alt="A mezőn (1977)"/>
<figcaption>2. kép: Nikolay Karacharskov - <a href="http://www.paintingofrussia.com/artwork.php?artwork=21672">A mezőn (1977)</a></figcaption>


A marxista ideológia [Karl Marx](https://hu.wikipedia.org/wiki/Karl_Marx) (1818-1883) nevéhez fűződik, aki zsidó származású német filozófus és közgazdász volt. Két legjelentősebb munkája a Kommunista Kiáltvány (1848) és a Tőke (1867-1894). Karl Marx és Friedrich Engels tanainak, valamint az erre hivatkozó társadalomelméleti és politikai ideológiák együttesét marxizmusnak nevezzük. A fő célja, hogy létrehozza **a társadalmi osztályok és magántulajdon nélküli, kizsákmányolásmentes, kommunista társadalmat.** A marxizmus és a belőle sarjadt emberiségellenes ideológiák (leninizmus vagy bolsevizmus, sztálinizmus, maoizmus) jelentették a népirtó diktatúrák alapját. A marxizmus terjedésének a legmélyebb oka nem a közös tulajdon elvének akarása, hanem a **hatalom akarása** volt a hataloméhes emberek részéről.

A [Kommunista Kiáltvány](https://hu.wikipedia.org/wiki/Kommunista_ki%C3%A1ltv%C3%A1ny) első fejezete (Burzsoák és proletárok), a marxista történelemfelfogást mutatja be, azt állítva, hogy: *„Minden eddigi társadalom története osztályharcok története.”* Az ősközösségek megszűnése óta fennáll a feszültség az osztályok között. Ez az antagonisztikus ellentét az ókorban a rabszolgatartó és rabszolga, plebejus és patrícius között, a középkorban a hűbéres és a hűbérúr, céhmester és legény (inas) között. Ezek után jött létre a **burzsoázia (tőkések) és a munkásság (proletárok) közti ellentét.** Előbbiek a termelési eszközök tulajdonosai, utóbbiaknak azonban csupán saját munkaerejük a tulajdonuk. A megtermelt jövedelem elosztása tekintetében a burzsoák és a proletárok érdekei ellentétesek, ezért közöttük osztályharc dúl. A burzsoák kisebb létszámuk ellenére nagyobb erőforrások fölött rendelkeznek, ezért hatalmuk is nagyobb, képesek a proletariátus elnyomására.

Marx véleménye szerint a kapitalista társadalom legnagyobb problémája az elidegenedés, az elidegenedést pedig az osztály nélküli kommunista társadalom szüntetheti meg. A kommunista társadalom felé vezető út a kapitalista rend forradalmi lerombolása, majd [proletárdiktatúra](#proletardiktatura) létrehozása, mely elvezet később a kommunista társadalomhoz. A kapitalista rend lerombolása és a kommunista társadalom megteremtése közti időszakot Marx a kommunizmus első fázisának nevezte.

Az emberek közti egyenlőtlenségek társadalmi egyenlőtlenségeket eredményeznek, ha az emberek szabadon élnek. Az egyenlőséget csak a szabadság rovására lehet kierőszakolni.

„A politikai bölcsesség, a társadalom irányításához szükséges tudás nem lelhető fel egy-egy elszigetelt gondolkodó elméleti spekulációiban, hanem ezt a tapasztalati tudást a közösség egésze birtokolja. Az elvont elméleti konstrukciók nem alkalmasak a politikai gyakorlat szabályozására. Marx elméleti spekulációi (az anyagi javak egyenlőtlenül oszlanak fel, és ha ezt felszámoljuk, eljön az osztály nélküli társadalom, ahol nincsenek társadalmi egyenlőtlenségek) tévesek, mert Marx nem ismerte a hétköznapi emberek gondolkodását. „A kétkezi dolgozók azonban, akiknek nevében a kommunisták a hagyományos erkölcs és intézményrendszer eltávolítását hirdették, sokkal szervesebben kötődtek nemzetükhöz, mint osztályukhoz, ezért a nagy változásnak semmi esélye sem volt.” A emberek nem kértek belőle, és igazuk is volt.


<img src="{{ site.url}}/assets/left/kirov.jpg" class="small" alt="Szergey Kirov köszönti a sportolók díszszemléjét (1935)"/>
<figcaption>3. kép: Alexander Nikolayevich Samokhvalov: <a href="http://sfmag.hu/wp-content/uploads/2011/02/ParadeKirov1.jpg">Szergey Kirov köszönti a sportolók díszszemléjét (1935).</a> A totalitárius művészet a rendszer tökéletes lenyomata. Grandiózus és uniformizált.</figcaption>


Karl Marx a tőkét kritizálta és nem a kultúrát. A „kulturális marxizmusnak” nem sok köze van Marx eredeti elképzeléseihez. Most egy a [ZeroHedge](http://www.zerohedge.com/news/2016-08-12/birth-cultural-marxism-how-frankfurt-school-changed-america)-en megjelent tömör és velős cikk fordítását adom közre (csak a lényeget).

Az első világháború befejezése után az elméleti marxisták nem értették, hogy **mi romlott el, miért nem jött el az általuk elképzelt kommunista utópia.** Antonio Gramsci és [Lukács György](https://hu.wikipedia.org/wiki/Luk%C3%A1cs_Gy%C3%B6rgy_(filoz%C3%B3fus)), a kor két prominens marxista gondolkodója, arra a következtetésre jutott, hogy **a nyugat-európai munkásosztályt elvakította a nyugati demokrácia és kapitalizmus sikere. Amíg ezt a kettőt el nem pusztítják, a kommunista forradalom nem lehetséges.** Úgy látták, hogy a család elpusztításával és a szexuális morál erodálásával a nyugati társadalmat le lehet rombolni.

Az 1930-as években kezdték el kidolgozni az új marxista elméletüket a németországi [Frankfurti Iskola](https://www.marxists.org/subject/frankfurt-school/) (más néven a **Társadalomkutató Intézet**) neomarxistái. A klasszikus marxizmus esetében a munkásokat (proletariátus) a tőkésosztály (burzsoázia) nyomta el, hajtotta uralma alá. Ezzel szemben, **az új elképzelés szerint, a nyugati kultúra intézményei pszichológiailag elnyomják a társadalom tagjait.**

Hitler hatalomra kerülése után (1933), a nemzeti szocializmus elől az USA-ba költözött az iskola, méghozzá a new yorki Columbia Egyetemre.

Az intézet sok népszerű anyagot publikált. Ezek közül a legelső a **„Kritikai Elmélet”** (Critical Theory) volt. A Kritikai Elmélet csupán játék a szemantikával. Az elmélet egyszerű volt: a nyugati kultúra összes alappillérét – család, demokrácia, szokásjog, szólásszabadság és egyebek – kritizálni kell, hogy azok összeomoljanak a nyomás alatt.

Ezután jött a Theodor Adorno társszerzőségében megjelent könyv, «A tekintélyelvű személyiség». A hagyományos amerikai nézeteket a nemi szerepekről és a szexuális szokásokról „**előítélet**ként” határozta meg. Adorno ezeket azokhoz a tradíciókhoz hasonlította, ami a **fasizmus** európai felemelkedéséhez vezetett (Sic!).

Véletlen egybeesés csupán, hogy ma a „fasiszta” a politikai korrektek egyik dehumanizáló, megszégyenítő szava?

A **pszichológiai elfojtás**ról szóló művek megjelentetésével az iskola a közgazdaságtantól Sigmund Freud irányába távolodott el.

A munkáikban a társadalmat két fő csoportra bontották: az **elnyomók**ra és az **áldozatok**ra. Úgy érveltek, hogy a hagyományos intézményeket irányító csoportok formálták a történelmet és a valóságot. Abban az időben ez az európai származású férfiak azonosítója volt.

A férfi és női **társadalmi szerepek**et az „elnyomók” által kialakított nemi különbségek hozták létre (Sic!). Más szavakkal, a társadalmi nem a valóságban nem létezik, hanem pusztán csak egy „társadalmi konstrukció” (Sic!). Az igazság az viszont, hogy ez a biológia következménye.

Adorno és Horkheimer visszatértek Németországba, miután a második világháború véget ért. Herbert Marcuse, az iskola egy másik tagja, Amerikában maradt. 1955-ben kiadta az «Erósz és Civilizáció» (Eros and Civilization) címet viselő könyvét. Ebben Marcuse azt állította, hogy a nyugati kultúra benne rejlően **elnyomó**, mert feladta a boldogságot a társadalom előrehaladásáért.

A könyv a Freud által kidolgozott „polimorf perverzió” koncepcióért kardoskodott. Felvetette **a hagyományos normákon kívüli szexuális örömök** elképzelését. Az Erósz és Civilizáció rendkívül nagy befolyással lett az 1960-as évek szexuális „forradalmára”.

Marcuse volt, aki megválaszolta Horkheimer kérdését az 1930-as évekből: **Kik váltanák fel a munkásosztályt a marxista forradalom új élharcosaiként?** Marcuse úgy vélte, hogy **a kisebbségek áldozati koalíciója** (feketék, nők és homoszexuálisok) lenne az.

Az 1960-as évek társadalmi mozgalmai – fekete erő (black power), feminizmus, homoszexuálisok jogai, szexuális liberalizáció – Marcuse számára egyedi lehetőséget nyújtott a marxista eszmék főáramba juttatására. A Frankfurti Iskola a fennálló intézmények ellen uszító eszméi futótűzként terjedtek szerte az amerikai egyetemeken, a társadalmi normák és a tekintély ellen lázadozó fiatalok körében.

1965-ben adta ki Marcuse az «Elnyomó Toleranciát» (Repressive Tolerance), mialatt a különböző társadalmi mozgalmak az amplitúdójuk tetején voltak. Ebben azt írta, hogy a minden érték és eszme iránti tolerancia a „korrekt” (értsd társadalmilag helyes) eszmék elnyomását jelenti.

Marcuse itt találta ki a „felszabadító tolerancia” kifejezést. **Toleranciát követelt minden olyan eszmével szemben, ami a baloldalról jött, viszont intoleranciát hirdetett a jobboldalról jövőkkel szemben.** A Frankfurti Iskola egyik átívelő motívuma volt **bármely, a sajátján kívüli nézőponttal szembeni teljes intolerancia.** Napjainkban a politikai korrektség híveinek szintén ez az alapvető jellemvonása.


<img src="{{ site.url}}/assets/left/feminists-min.jpg" class="small" alt="Feminista tüntetők"/>
<figcaption>4. kép: <a href="https://i.ytimg.com/vi/5xop3CMLDWg/hqdefault.jpg">Feminista tüntetők az 1960-as évekből</a></figcaption>


A Frankfurti Iskola ténykedése mély hatást gyakorolt az amerikai kultúrára. Átalakította az 1950-es évek homogén (legalábbis kevésbé megosztott) Amerikáját a mai, megosztott, ellenségeskedéssel telt nemzetté. Másfelől hozzájárult a családi egység tagadhatatlan megbomlásához, valamint az identitáspolitikához, a radikális feminizmushoz és a faji polarizációhoz az USA-ban.

A politikai vezetés teljes mértékben felkarolta a Frankfurti Iskola elképzeléseit és az agymosó közoktatáson keresztül azokat a társadalomra ráerőltette.

Egy olyan túlérzékeny társadalomban élünk most már, ahol a társadalmi mémek és érzések átvették a biológiai és objektív valóság szerepét annak meghatározásában, hogy mi számít jónak és rossznak. Eddig tartott a második átvett cikk.


<img src="{{ site.url}}/assets/left/washington1963-min.jpg" class="small" alt="Washington-i Séta, 1963"/>
<figcaption>5. kép: <a href="https://blogs.ancestry.com/ancestry/files/2016/03/263488011-1024x575.jpg">A négerek Washington-i Sétája 1963-ban.</a> Munkalehetőségekért és szabadságért tüntettek.</figcaption>


A „kulturális marxizmus” nem a tőkét kritizálja, hanem a kultúra felől támadja a nyugati társadalmakat. Az „áldozatoknak”, a felszabadítani kívánt „elnyomottaknak” egyesülnie kell a nyugati kultúra lerombolása érdekében, hogy eljöjjön a kommunista utópia, a szép új világ. Világ elnyomottjai, egyesüljetek!

Pontosan azt állítom, hogy marxista ideológia áll e káros kulturális változások hátterében. Az emberek marxista ideológiát követnek **anélkül, hogy annak a tudatában lennének.** Ez már az 1960-as évek óta így megy Nyugaton. Nyíltan, az orrunk előtt zajlanak az események. Nincs itt semmilyen összeesküvés. Nem szabad hagynunk, hogy hazánkban is teret nyerjen a kulturális marxizmus totalitárius ideológiája, mert akkor a békés társadalmi életnek és a szabadságnak lőttek. Vissza kell fordítani a kultúra lezüllesztését. **Kulturális ellenforradalom**ra van szükség! Ezen múlik egész Európa sorsa.

A kapitalista rendszer természetesen nem tökéletes, viszont az emberek nagyobb részének elfogadható mértékű jólétet biztosít, éppen ezért, illetve történelmi okokból, mindig sokkal jobb választás, mint az alternatíva. A kapitalizmust lehet jól is, rosszul is csinálni. Jelenleg növekszik a szakadék az felső egy százalék és a társadalom többi tagja közt, amit nagyon károsnak kell tekinteni. A konzervatívok és jómagam is elfogadom, hogy a piacra szükség van, azonban mellette az államnak is kiemelt szerepe kell legyen a gazdasági élet és a pénzügyi szektor szabályozásában. A globalizációellenes mozgalmakról és a globalizáció kérdéseivel egyelőre nem tervezek foglalkozni.


## A zöld ideológia is méreg

A marxizmuson kívül vannak még más kortárs és kártékony ideológiák: A **zöld ideológia** nevében erőszakolt változásokat követelnek a „környezetvédők” az energiaellátás és a gazdaság ideológiai alapon való felforgatására. **„Energiaforradalomról”** (Sic!) és **„energiademokráciáról”** (Sic!) beszélnek [ezek az őrültek](http://www.antalattila.hu/search/label/energia-demokr%C3%A1cia%3B%20disszert%C3%A1ci%C3%B3).

Megjelenik a **„környezeti igazságosság”** elve, a „társadalmi igazságosság” részhalmazát képezve: „A XXI. század környezeti válságát és **környezeti igazságtalanságait** a nagy, centralizált és gyakran **demokratikus kontroll nélküli** energiarendszerek okozták”. Meg azt a jólétet, amit most a fejlett világ élvez, amihez a fejlődő világ alig jut hozzá! Ennek megoldása a zöldek szerint:

* **Az energiatermelés decentralizálása**: egy városokba koncentrálódó népességet nem lehet decentralizáltan árammal ellátni. A hálózatot arra tervezték, hogy a hőbörgő belvárosi betonzöldeknek is legyen áram a konnektorban.
* **A profitérdek másodlagos**: nem lehet másodlagos, mert gazdaságilag rentábilisnak kell lennie! (A nap- és a szélenergia közvetlen állami szubvenciók nélkül nem lenne versenyképes.)
* **A társadalmi párbeszéd és érdekegyeztetés**: az átlagpolgár mióta jártas az energetika terén? Nem inkább a szakembert kéne kérdezni?
* **A közösségi tulajdon.** Mi ez az őskommunista szöveg? A primitív természeti népeknél van ilyen. A fejlett civilizáció a magántulajdonra épül.

Orbitálisan nagy baromságok! Ez megint egy utópia. Okkal alakult ki úgy ki az energiaellátás rendszere, amilyen állapotában most van. Nem kéne hagyni, hogy a műszaki tudományokat tagadó antihumanista zöldek tönkretegyék. A világ energiaellátását csak nap- és szélenergiára nem lehet alapozni.

Sajnos rengeteg naiv és hiszékeny geográfus bedőlt ezeknek az orbitálisan nagy ostobaságoknak, és a zöld ideológia szócsövévé vált a nemzeti érdekeink ellenében. Mindenesetre én a műszaki értelmiségünkre hallgatok, hiszen ők a szakemberek az energetika területén, így az ő véleményük a releváns.


<img src="{{ site.url }}/assets/left/green_activists-min.jpg" class="small" alt="Zöld politikai aktivisták"/>
<figcaption>6. kép: <a href="https://i.ytimg.com/vi/7kJWJo-Elo0/maxresdefault.jpg">„Környezetvédő” aktivisták Cleveland-ban (Ohio állam), 1970-ben</a></figcaption>


## Végszó


<blockquote>Mindig is voltak olyan félművelt értelmiségiek, akik azt hitték, hogy a lojalitásnak van alternatívája. Ezek értelmiségiek mindig azt gondolják, hogy a hétköznapi emberek ragaszkodása a családhoz, a hazához, vagy a valláshoz meghaladható valamilyen átfogó, globális vízióval. Csakhogy ez nem így van, ezeket nem lehet felülírni. A jelenlegi legjobb megoldás a nemzetállam. (<a href="http://www.origo.hu/kultura/20101010-interju-roger-scrutonnal-napjaink-egyik-legelismertebb-konzervativ-filozofusaval.html">Roger Scruton</a>).
</blockquote>


## Ajánlott irodalom

1. *Bihari Mihály – Pokol Béla* (2009). Politológia. Nemzeti Tankönyvkiadó, Budapest. pp. 188-203.
2. [A konzervatív Scruton és a felforgatók.](http://www.metazin.hu/index.php/item/3242-a-konzervativ-scruton-es-a-felforgatok) Metazin, 2016-04-21.
3. [The Birth Of Cultural Marxism: How The "Frankfurt School" Changed America.](http://www.zerohedge.com/news/2016-08-12/birth-cultural-marxism-how-frankfurt-school-changed-america) ZeroHedge, 2016-08-12.  
4. [The Frankfurt School and „Critical Theory”.](https://www.marxists.org/subject/frankfurt-school/) Marxist Internet Archive.
5. *Antal Attila* (2015). [Környezeti és energia-demokrácia Magyarországon.](http://www.antalattila.hu/search/label/energia-demokr%C3%A1cia%3B%20disszert%C3%A1ci%C3%B3) Kutatóhelyi vita. ELTE Állam- és Jogtudományi Kar Politikatudományi Intézet. 2015-11-05.


<p id="proletardiktatura">A <a href="https://hu.wikipedia.org/wiki/A_proletari%C3%A1tus_diktat%C3%BAr%C3%A1ja">proletárdiktatúra</a> azon átmeneti időszak megnevezésére szolgál, melynek során a proletariátus képviselői a kezükbe ragadnak minden hatalmat a tőkés társadalmakban fennálló burzsoá állam lerombolása érdekében, és ezzel lehetővé teszik az átmenetet egy osztályok nélküli társadalomba, a kommunizmusba. Természetesen ez a hatalom megragadásáról szól kevesek által, az ideológia csupán a beetetés.</p>

A képekről egy pár szót. A [szocialista realizmus](https://hu.wikipedia.org/wiki/Szocialista_realizmus), vagy rövidebben szocreál lényegében a marxizmus–leninizmus világnézetén alapuló alkotómódszert jelenti, tehát nem stílus vagy adott formarendszer. Az első világháború időszakát követő szovjetorosz avantgarde-művészet elfojtását követően meghonosított és politikai ideológiával is telített „hivatalos” művészeti irányzat. Propaganda a valóság megszépítésre.

