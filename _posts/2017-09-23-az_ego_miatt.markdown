---
layout: post
comments: false
title: "Az „ego” miatt…"
excerpt: "Az „ego” miatt…"
date:   2017-09-23 16:22
categories: egyeb
---

<blockquote class="poem">
<p>Az „ego” miatt épült fel a civilizáció és lett kapitalista.<br>
Az „ego” miatt jött a kuruzslás helyére modern orvoslás:<br>
Járványok és gyógyíthatatlan betegségek váltak múlttá.<br>
Az „ego” miatt lett alacsony a csecsemőhalandóság s<br>
nem hal meg minden hat nőből egy a szülés közben.
</p>

<p>Az „ego” miatt nőtt meg a születéskor várható élettartam.<br>
Az „ego” miatt jött el az a jólét, amit azok a képmutató zöldek,<br>
akik a dolgozó embereket ostorozzák, ugyanúgy élveznek.<br>
Az „egoisták” mindig többet akartak, és mennyi jót tettek<br>
a világgal eközben.</p>

<p>A naplopó „értelmiségiek” nem tettek le semmit az asztalra.<br>
Nem úgy, mint a kiváló mérnökök és a tehetséges tudósok.<br>
Az „egoisták” nagyszerű épületeket húztak fel, a művészeteket<br>
felvirágoztatták, szólásszabadságot hoztak s a bűnözést letörték.</p>

<p>„Egoisták” voltak azok, akik megtisztították a levegőt, a vizeket<br>
és a vadvilágnak hatalmas területeket érintetlenül hagytak.<br>
Nézz meg egy amerikai szénerőművet és vesd össze a kínai szmoggal!<br>
Egyetlen egy „felvilágosult” utópista sem tagadhatja e tényeket.</p>
</blockquote>

<img src="{{ site.url }}/assets/az_ego_miatt.jpg" class="small" alt="Ego kontra öko"/>

