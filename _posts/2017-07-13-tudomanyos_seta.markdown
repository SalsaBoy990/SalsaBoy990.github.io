---
layout: post
comments: true
title:  "A Séta a „Tudományért” tüntetések a társadalmi igazságosságért"
date:   2017-07-13 20:32
tags: "ideologia"
categories: politika
---

A megvezetett tudósok, a tudományhívők, a „környezetvédő” politikai aktivisták és a „társadalmi igazságosság” harcosai az USA legtöbb nagyvárosában együtt kormányellenes tüntetéseket tartottak Donald Trump kormánya ellen, annak tudományellenes, illetve a tudományos kutatásokra fordított kormányzati kiadásokat drasztikusan lefaragó politikai intézkedései ellen. Ebben van ráció, ugyanis egy hatalmas bürokrácia jött létre, ami az állami pénzek haszonélvezője. Miről szóltak a tüntetések valójában?


<img src="{{ site.url}}/assets/msf800px-min.jpg" class="image2" alt="A Séta a Tudományért mozgalom weboldala"/>
<figcaption>1. kép: A Séta a Tudományért mozgalom weboldala</figcaption>


A republikánus kormány nem híve a klímaváltozás elleni harcnak, a tüntetések óta annyiban változott a helyzet, hogy Trump elnök kilépteti az országát a 2015-ös párizsi klímaegyezményből (ami nem kötelező érvényű), mert szerinte az az USA gazdasági érdekeit sérti. Ez nem feltétlenül jelenti azt, hogy a szén-dioxid kibocsátás csökkentésére nem dolgoznak ki új nemzeti stratégiát az egyezményen kívül. Még nem tudni, hogy milyen változások várhatók ezen a területen. Az esszé nem e kérdéskör tárgyalásáról szól.

<p>Néhányan erős kritikával illették a Séta a Tudományért elképzelését, köztük az amerikai Maryland-i Egyetem fizika professzora, Sylvester James Gates: „Egy ilyen politikailag túlfűtött esemény olyan üzenetet küldhet a nyilvánosság számára, hogy a tudósokat jobban vezérlik az ideológiák, mint a bizonyítékok.” [<a href="https://www.bloomberg.com/view/articles/2017-03-07/why-some-scientists-won-t-march-for-science" target="_blank">1</a>] Robert S. Young, tengerparti geológus úgy érvelt, hogy a séta „csak azon narratíva megerősítését szolgálja a szkeptikus konzervatívok részéről, hogy a tudósok egy érdekcsoport és a saját céljaikra politikai jelleget adnak az adataiknak, kutatásaiknak és eredményeiknek.” [<a href="https://www.nytimes.com/2017/01/31/opinion/a-scientists-march-on-washington-is-a-bad-idea.html" target="_blank">2</a>] Nem is alaptalanul! Bár ez inkább a társadalomtudományokra vonatkozik (pszichológia, szociológia, genderelmélet és társaik), mert a természettudomány magasabbrendű és nincsen úgy átpolitizálva. A természettudományos tények kétségbevonása nem szkepticizmus, hanem tagadás (de erről máskor írok).
</p>
<br />
## Mi a tüntetések célja?
<p>Visszatérve a tüntetésekre, ezeknek nagyon kevés köze volt a tudományhoz, hanem sokkal inkább a „<strong>társadalmi igazságosság</strong>ért” való séta volt a „progresszív” baloldal részéről. Nézzük meg milyen politikai elvek mentén szerveződött a Séta a Tudományért mozgalom! A marchforscience.com honlapon ezek olvashatók [<a href="https://www.marchforscience.com/diversity-principles/" target="_blank">3</a>]:</p>


<blockquote>
<strong>Diverzitás alapelvek </strong><br />
A bevonás, a sokszínűség, a méltányosság és a hozzáférhetőség központi szerepet játszik a Séta a Tudományért küldetésében és elveiben. A tudósok és a tudományért törődő emberek egy <strong>keresztmetszeti csoport</strong> (intersectional group), amely <strong>fajok, szexuális orientációk, gender identitások, képességek, vallások, életkorok, szocioökonómiai és bevándorlási státuszok</strong> széles tartományát magába foglalja.<br />
Mi, a menetelés szervezői, képviseljük és szolidaritást mutatunk a történelmileg alulreprezentált tudósok és tudománypártolók iránt.  A tudásra való törekvésért és annak megosztásáért való közös szenvedélyünk egyesít bennünket.<br />
Elismerjük, hogy a társadalom és a tudományos intézmények gyakran kudarcot vallanak az alulreprezentált csoportokból származó tudósok hozzájárulásainak az értékelésére.
</blockquote>


Miért kéne értékelni azon hozzájárulásokat, amelyek nem ütik meg a mércét, nem elég színvonalasak? A tudományban és a versenyszférában a rátermettebbek érvényesülnek, hiába követelőznek néhányan, csak mert például más a bőrszínük vagy a nemük, ha nem teljesítenek elég jól. A sikerért keményen meg kell dolgozni, és nem a nem létező diszkrimináció miatt kell hisztizni!


<blockquote><strong>Privilégiumok rendszere</strong> (Sic!) befolyásolja, hogy ki válik a tudományos közösség részévé, milyen témát kutatunk, és hogyan alkalmazzuk a munkánkat új technológiák létrehozásában és a politikák kialakításában.<br />
Felismerjük, hogy mind történelmileg, mind napjainkban, egyes tudományos törekvéseket a háttérbe szorított, marginalizálódott közösségek megkárosítására és elnyomására használják. Politikai intézkedések – mint például a tudományos ügynökségek a kormányzat részéről való elhallgattatása, a pénzügyi támogatások befagyasztása, bevándorlási tilalmak és a klímaváltozás elleni harcot akadályozó politikai változások – nagyobb kárt okoznak a sérülékeny lakosság számára.<br />
A tudomány önmagában lendületet adhat a <strong>sokszínűség</strong> fontosságával kapcsolatos párbeszédeknek, mivel <strong>adatokat</strong> biztosít számunkra annak megértésére, hogy a <strong>rendszerszintű torzítás és diszkrimináció</strong> (Sic!) hogyan hat a közösségeinkre és hogyan lehet azt legjobban megváltoztatni.
</blockquote>


A tudományos intézmények tekintélyét rombolják, társadalmi változásokat akarnak kikényszeríteni a „társadalmi igazságosság” elvont eszméinek a megvalósítása érdekében. Az ideológiai elvtársak a baloldal főhadiszállását képező egyetemeken pontosan úgy ferdíthetik el csaló statisztikával az adatokat, hogy a politikai céljaik megvalósításának a szükségességét alátámasszák.


<blockquote>Folytatni fogjuk a problematikus struktúrák, torzítások és cselekedetek megértésének elősegítését annak érdekében, hogy egy <strong>egészségesebb jövőt</strong> teremtsünk mindenki számára.
</blockquote>


Egyszerű felforgatók csupán, akik egy soha sem létezett, soha meg nem valósítható utópiát igyekeznek megvalósítani, miközben a társadalmi rendet bomlasztják.


<blockquote>Ezek a kinyilatkoztatások cselekedeteket igényelnek:
<ul>
    <li>Elkötelezzük magunkat saját magunk és mások oktatására a bevonás, a sokszínűség, méltányosság és a hozzáférhetőség ügyére a tudományban.</li>
    <li>Támogatjuk és bátorítjuk a kihívó párbeszédeket, amelyek ebből következnek.</li>
    <li>Elkötelezzük magunkat az alulreprezentált tudósok munkáinak felerősítésében, és hogy a tudományos tereket igazságosabbá (Sic!) tegyük.</li>
</ul>
</blockquote>


Az első pontra reagálva: Mi köze van ehhez a tudományhoz? Második pont: Ez a párbeszéd a republikánusok kizárásával eléggé egyoldalú lesz. Harmadik pont: A tudományos életre is ki akarják terjeszteni a felforgató liberális ideológiájukat a mozgalom kiötlői. A tudományos körökbe az ember érdemei és teljesítménye alapján kerül. Ebben a bőrszínnek és a nemnek nincsen szerepe. A női nemi kvóták követelése a szabadság rovására megy: ez igazságtalan azokkal szemben, akik a személyes érdemeik alapján kerültek be a tudományos életbe, és akiknek egyetlen „bűne”, hogy fehér heteroszexuális férfinak születtek.


<img class="image2" src="{{ site.url}}/assets/democrats800px-min.jpg" alt="Republikánus ellenes demokrata tüntetők. Tényleg a tudományért tüntetnek?"/>
<figcaption>2. kép: Republikánus ellenes demokrata tüntetők. Tényleg a tudományért tüntetnek?</figcaption>


## A konzervatívok elutasítják az erőszakolt társadalmi változtatásokat!
<p>Szeretném tágabb megvilágításba helyezni a megtörtént eseményeket a konzervatív gondolkodás szemszögéből.</p>
<p>
A konzervativizmus kritikai eszmeáramlatként született meg az 1789-es francia forradalom idején és az azt követő évtizedekben. <strong>A konzervativizmus bírálta és elvetette:</strong></p>

<ol>
    <li>a francia forradalmat, és az utána következő jakobinus diktatúrát,</li>
    <li>a liberalizmust és annak az egyéni szabadságot (negatív szabadságot, a mindentől elvont szabadságot) középpontba állító értékrendjét,</li>
    <li>a piacgazdaság mindent meghatározó szerepének állítását (erről itt nem lesz szó),</li>
    <li><strong>a szocialisztikus ideológiák társadalmi egyenlőséget megteremteni kívánó törekvéseit</strong>, egyáltalán a társadalmi egyenlőség értékét,</li>
    <li>a múltbeli tapasztalatokra és gyakorlati tudásra alapozó szemléletmód helyett <strong>a jövőre nézve feladatokat, elveket és célokat megfogalmazó eszmék uralmát</strong>, az elvont elvek „diktatúráját”.</li>
</ol>

Edmund Burke (1729-1797) élesen bírálta, hogy a forradalomban egy kisebbség, a jakobinusok intéztek támadást a kormányzat és az erkölcsök ellen. A központi kérdés a szabadság volt, amitől egy kisebbség megfosztotta a franciák többségét. A forradalom az abszolút hatalomért folyt. (A mi korunkban a harsogó „progresszív” baloldali kisebbség az, aki a társadalom minden részére ki akarja terjeszteni a befolyását, a „felvilágosult” eszmék ránk erőszakolásával.)

<p>A konzervatívok elutasítják, hogy a konzervativizmust ideológiaként kezeljék, mint ahogyan a liberalizmust vagy a szocializmust. A konzervatívok ideológia-megnevezés (megnevezés-) elutasításának mély szemléleti és kritikai alapjai vannak. <strong>A konzervativizmus filozófiai szemléletmódja miatt nélkülözi az aktivizmust, az erőszakolt változtatásokat, a jövőre irányuló társadalmi célkitűzéseket, az utópiákat, s azok mindenáron való megvalósításukra törekvést</strong>, mint az ideológiáknál.
</p>

A konzervatív gondolkodás fő „érzékei” a helyes ítélet (én megítélésnek nevezem) és a józan ész. A konzervatív gondolkodás a „tudás sajátos típusa”, s ebben a tudásban a „valaminek a tudása” a lényeg, szemben a „valamiről alkotott tudásnak”. Ez a tudás olyan gyakorlati tapasztalatok összessége, amelyekre a mindennapi életben teszünk szert, legfőbb erénye a közvetlenség és a gyakorlatiasság. Eltér a „progresszív”, utópista tudástól, illetve gondolkodástól.

<p>Michael Oakeshott (1901-1990) szerint a modern nyugati gondolkodás politikai racionalizmusa a technikai tudás összegzése és felmagasztalása („valamiről alkotott tudás”).
<strong>Európa újabb kori történetét ellepték a politikai racionalizmus tervezetei. Ezek a tervezetek, utópiák átfogják az emberi természetet, a történelem menetét, irányt akarnak szabni neki, s minden reformtörvény hátterében a „racionalizmus politikája” érhető tetten. A politikai racionalisták áldásukat adták a „felvilágosult despoták” uralmára.</strong>
</p>

Irving Babbitt (1865-1933) a liberális és a szocialista értelmiségi csoportokra gondolt, amikor ezt írta:


<blockquote>
Egyetlen mozgalom sem példázza az állítólagos demokratikus mozgalomnál jobban azt a módot, ahogyan egy jó szervezett és elszánt kisebbség a tehetetlen és szervezetlen tömegek akarata fölött uralkodhat.
</blockquote>


A tapasztalat által meg nem erősített, a jövőbe mutató „progresszív gondolkodás” absztrakt elvei és elméletei rendkívül sok szenvedést okoztak már erőszakolt megvalósításukkal az emberiségnek.

<p>A konzervativizmus ellenzi a <strong>jóléti állam</strong>ot. A jóléti állam alapja egy olyan <strong>társadalmi igazságosság</strong> érvényesülése, melyben <strong>előtérbe kerül annak joga, aki kap, szemben annak erényével, aki ad.</strong> Állandósulnak és növekednek azok a követelőzések a valamihez való jogból, ami szabadságot ad, pl. munkához való jog, <strong>„követelésjogok”</strong> lesznek. A követelők az államot kritizálják, hogy miért nem ad többet, miért nem növeli az elosztott javakat. Ez lerontja a társadalom erkölcsi értékrendjét, <strong>élősködővé lesz egy réteg, amely természetesnek veszi, amit kap, felelősség, személyes közreműködés nélkül és érdekeltség nélkül.</strong>
</p>

Az egyenlőség értéke és eszménye összeférhetetlen a konzervatív filozófia szerinti szabadság értékével.

<p>A társadalom tagjai születésük szerint, képességeik és testi, valamint szellemi teljesítőképességeik szerint egyenlőtlenek. <strong>Ezt az egyenlőtlenséget csak erőszakos beavatkozással lehetne megszüntetni, mégpedig a jobbak, kiválóbbak, a tehetségesebbek, a szorgalmasak – egyszóval az értékesebbek – szabadságának a korlátozásával</strong> a kevésbé értékesek vagy kevesebb értéket felhalmozók javára.
</p>

<p>Egyenlőséget csak a szabadság rovására lehet teremteni. A konzervatívok kiállnak a „törvény előtti egyenlőség” mellett, de az egyenlőséget mint a társadalom szféráira kiterjedő általános értéket nem fogadják el. Az emberek nem egyenlőek értelmi képességeik, erejük, szorgalmuk, teljesítményeik alapján. A <strong>természetes egyenlőtlenségek társadalmi egyenlőtlenségekhez vezetnek</strong>, s aki ezt meg akarja változtatni,</p>


<blockquote>
az egyszerűen nem veszi figyelembe, hogy az ész, az erő és a szépség vonzóbb, mint a butaság, a gyengeség és a csúfság (Roger Scruton).
</blockquote>
<br/>

## Összegzés

<p>A Séta a Tudományért egy baloldali kormányellenes tüntetéssorozat volt az USA-ban. Azok a félrevezetett és naiv tudósok, akik részt vettek benne, észre sem vették, hogy ez egy hamis zászlós mozgalom volt a „kulturális marxisták” [<a href="#kulturalis_marxizmus">4</a>] részéről. Az a zseniális az egészben, hogy, a tudományos legitimitás látszatát kölcsönözték a „Séta a tudományért” mozgalomnak. „A tudósok felültek a <strong>társadalmi igazságosság</strong> és a <strong>genderelmélet</strong> társadalmi rendet felforgató áltudományos politikai ideológiájának.” Ezt az üzenetet hordozza az átlagember számára, erodálva ezzel a tudomány tekintélyét.
</p>

Akinek ez nem tetszik, és felemeli a szavát ellene, rögtön „tudománytagadónak” bélyegezhetik meg. Aki kritizálja e felforgató ideológiákat, eszméket, azt le kell járatni, el kell lehetetleníteni a „haladás” és a „tolerancia” nevében.

<p>
Ezek a szélső baloldali álhumanista liberálisok rá akarják erőszakolni a társadalmi rendet felforgatni igyekvő, beteges elképzeléseiket a normális társadalmi többségre, aki ebből nem kér. A társadalom részéről <strong>kulturális ellenállás</strong>ba ütközik a hagyományos értékeket felforgatni igyekvő „kulturális marxizmus”.
</p>


<img class="image2" src="{{ site.url}}/assets/mfsDC800px-min.jpg" alt="Tüntetők Washington D.C.-ben"/>
<figcaption>3. kép: Tüntetők Washington D.C.-ben</figcaption>


<p>A felforgató társadalmi igazságosság harcosai ezzel a tüntetéssel lejáratták a tudományt! A Séta a Tudományért helyett a <strong>Séta a Társadalmi Igazságosságért</strong> elnevezés jobban leírná, hogy mi történt Amerikában 2017. április 22-én, a Föld napján.
</p>
<br />

## Felhasznált források
<ul class="no-decoration-18px" id="irodalom">
    <li>Bihari Mihály – Pokol Béla (2009). Politológia. Nemzeti Tankönyvkiadó, Budapest. pp. 188-203.</li>
    <li>[1] Faye Flam: <a href="https://www.bloomberg.com/view/articles/2017-03-07/why-some-scientists-won-t-march-for-science" target="_blank">Why Some Scientists Won't March for Science.</a> Bloomberg, 2017-03-01.</li>
    <li>[2] Robert S. Young: <a href="https://www.nytimes.com/2017/01/31/opinion/a-scientists-march-on-washington-is-a-bad-idea.html" target="_blank">A Scientists’ March on Washington Is a Bad Idea.</a> The New York Times, 2017-01-31. </li>
    <li>[3] <a href="https://www.marchforscience.com/diversity-principles/" target="_blank">March for Science. Diversity and Inclusion Principles.</a></li>
    <li id="kulturalis_marxizmus">[4] Ennek részletezését a következő esszémre tartogatom. Karl Marx a tőkét kritizálta és nem a kultúrát. A „kulturális marxizmusnak” nem sok köze van Marx eredeti elképzeléseihez. Az új baloldalnak nevezett irányzat az 1960-as években jött létre a Frankfurti Iskola tevékenységéhez kötődően. A „társadalmi igazságosság” ideálja nevében felszámolnák a nyugati kultúrát. Ezt az irányzatot sokan „kulturális marxizmus” néven illetik, ezért használom én is.</li>
    <li><a href="https://satellites.marchforscience.com/" target="_blank">1. kép: A Séta a Tudományért mozgalom weboldala
</a></li>
    <li><a href="https://www.facebook.com/marchforscience/photos/pcb.360992090961778/360991287628525/?type=3&theater" target="_blank">2. kép: Republikánus ellenes demokrata tüntetők. Tényleg a tudományért tüntetnek?</a></li>
    <li><a href="https://pbs.twimg.com/media/C-iyuLzU0AADign.jpg:large" target="_blank">3. kép: Tüntetők Washington D.C.-ben</a></li>
</ul>


